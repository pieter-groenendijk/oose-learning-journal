## Design Patterns
_Leerervaring in relatie tot professionele ontwikkeling_  
_Blok: 1; Week: 6_   


### Bewustzijn
#### Nut
Het begrijpen en toepassen van _design patterns_ is van hoge waarde voor mijn professionele ontwikkeling. Correcte
toepassing van deze _patterns_ zorgt ervoor dat veelvoorkomende problemen in software design effectief kunnen
worden opgelost, zonder elke keer het wiel moeten opnieuw uit te vinden.

#### Obstakels
Als zelfstandig _fullstack developer_ is mijn productiviteit van groot belang. De prijzen die ik declareer zijn 
doorgaans gebaseerd op de functionaliteit die ik lever, niet op een doorlopend uurtarief (de _waarom_ is voor nu weggelaten). 
Als ik vertraag, vertraagt de oplevering van het project en daarmee mijn uitbetaling.  

#### Gerelateerde doelen
Vloeiend uit het benoemde obstakel komt het doel:

Ik wil een project van vergelijkbare schaal en complexiteit sneller kunnen afronden, zonder kwaliteit daarmee in te leveren. 

### Evaluatie
Het leren van _design patterns_ laat mij zien dat het voortgang over het besproken doel haalbaar is. Door technieken
zoals deze te leren is het inderdaad mogelijk om de ontwikkelsnelheid van een project significant positief te 
beïnvloeden. 

Hoewel het gebaseerd is op gevoel, kan ik wel met enige zekerheid zeggen dat ik beter ben geworden in het designen van 
object georiënteerde applicaties. De _patterns_ hebben daarmee geholpen. Niet per se omdat ik inhoudelijk de _patterns_
nooit eerder heb gezien, maar omdat ze mij helpen de structuur van een applicatie te kunnen abstraheren, en daarmee te kunnen
verwoorden. 

#### Bron obstakels
Ik declareer mijn prijzen op basis van opgeleverde functionaliteit, niet een doorlopend uurtarief.

### Regulatie
#### Passend doel?
Dit is een gevoelsmatig doel; het kan nooit echt bereikt worden. Het is zeer moeilijk om een doel zoals dit correct te
meten. Doordat het niet meetbaar is, is dit doel nooit echt bereikt. Het gaat dan ook over het relatieve, niet een absoluut
getal. Het komt niet vaak voor dat exact dezelfde schaal en complexiteit verwacht wordt in een project. Ik heb geprobeerd
het doel verder te speciferen; concreter te maken. Jammer genoeg zorgt dit voor mij dat het snel een oninteressant doel 
wordt. 

Ik ervaar dat ik altijd wil groeien. Een _side-effect_ hiervan is dat als een situatie makkelijker voor mij word, 
dan maak ik het vanzelf artificieel moeilijker. Dan voeg ik complexiteit toe die, vermoedelijk, de kwaliteit verhoogt. 

Wellicht is het meer passend om een doel op te stellen wat focust op de kwaliteit van de projecten die ik lever, niet de 
kwantiteit. Zoals eerder besproken is dat eigenlijk de factor waarop ik mijn prijzen baseer. Daar zit volgens mijn opvattingen
de meeste professionele groei. Ik ga hier verder over nadenken.

#### Obstakels verwijderen
Dit obstakel is simpelweg oplosbaar door te gaan declareren op een vast uurtarief, niet de waarde van een functionaliteit.
Echter, denk ik niet dat onverwachte kosten helpen met het behouden van een transparante relatie. In ieder geval niet
een langdurige relatie.
