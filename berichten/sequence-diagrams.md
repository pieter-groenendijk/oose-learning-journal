# Sequence Diagrams
_Leerervaring_
_Blok 1; Week 5_


## Bewustzijn
### Onderwerp
Ik heb (design) sequence-diagrams geleerd. Een specialisatie van een _interaction diagram_ dat
weergeeft hoe objecten (binnen een systeem) met elkaar communiceren. 
Het laat het systeem als een _white-box_ zien; de onderlinge werking van de interne componenten.

### Proces
Het proces van leren bestond, tot nu toe, uit:

- **Oriëntatie**: Introductie vanuit de les
- **Globaal**: Gedeeltelijk lezen theorie boek Larman
- **Toepassingsgericht**: Toepassen casus
- **Reflecterend**: (opnieuw) Gedeeltelijk lezen theorie boek Larman
- **Toepassingsgericht**: Toepassen casus
- **Intensief**: Diepgaand leren voor toets
    - **Reflecterend**: Gedeeltelijk lezen theorie boek Larman
    - **Summatief**: Samenvatten
- **Summatief**: Toepassen op toets

### Nut
Sequence diagrams kan deel zijn van je gereedschap om complexe interacties binnen je systeem te 
illustreren. Op deze manier kan je met stakeholders overleggen over de werking. 


## Evaluatie
### Begrip 
De stof die ik tot mij heb genomen begrijp ik naar mijn weten goed. 

Ik ervaar wel dat er onduidelijkheid is bij de volgende onderwerpen:
- Exception Handling
- Asynchroon gedrag

### Effectiviteit Methode
Zo opgeschreven lijkt de methode langdradig en inefficiént. In de realiteit is dat niet zo. Meeste onderdelen benoemd
vanuit het proces duren in realiteit niet zo lang. 

Je ziet meerdere malen dat ik gedeeltelijk theorie lees, en dan het gelijk probeer toe te passen in de casus. Hierdoor 
kan ik de gelezen onderwerp gelijk koppelen aan een probleem binnen de casus. Wanneer men exclusief de theorie leest 
beschikt men alleen over de oplossing. Zonder het ervaren van het bijhorende probleem zal de oplossing dan snel vergeten 
worden.

### Onderbouwing Nut
Zonder een visualisatie kan men moeilijk effectief communiceren over een systeem. Je kan nergens naar wijzen en je mist
snel dingen. Veel _mental overhead_ dus.

Met een sequence-diagram kan je focussen op de daadwerkelijke werking i.p.v. bezig zijn met proberen
te communiceren wat je nu eigenlijk bedoelt te zeggen over het systeem. Het maakt het gesprek
gegrond en concreet.

#### Discussie Nut
Sequence diagrams zijn natuurlijk niet puur bedoeld zodat je kan overleggen met stakeholders. Daar bovenop biedt het de
mogelijkheid om gemakkelijk een complexe serie interacties te bedenken. Het geeft de mogelijkheid te
_sketchen_. Een sequence-diagram maakt het makkelijker om de connecties te zien dan dat je gelijk je ideeën uit probeert
te programmeren. 
