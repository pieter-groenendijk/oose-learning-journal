## SOLID Principes
_Leerervaring_  
_Blok: 1: Week 6_  

### Bewustzijn
#### Onderwerp
Ik heb geleerd wat de SOLID principes zijn en kan beredeneren hoe ik deze kan toepassen. Deze principes helpen code
schaalbaarder en onderhoudbaar te maken. 

#### Proces
- **Oriëntatie**: Introductie vanuit de les
- **Globaal**: Even doorlezen na de les
- **Intensief**: Leren voor toets
  - **Intensief**: Lezen theorie
  - **Summatief**: Samenvatten
- **Summatief**: Toepassen op de toets

#### Nut
Beter, en vermoedelijk makkelijker, software kunnen designen is vanzelfsprekend nuttig als software developer. Betere
code is (hopelijk) een hogere en snellere tegenprestatie. 

### Evaluatie
#### Onderwerp
Momenteel heb ik het gevoel dat ik de SOLID principes begrijp. Voornamelijk op theoretisch gebied. Ik pas dus de SOLID
principes nog niet _echt_ toe aan huidige projecten. 

#### Proces
Terugkijkend heb ik niet goed genoeg met de SOLID principes gewerkt. Het doel zover was voornamelijk het begrijpen en
kunnen toepassen op de A&D toets. Ik weet in die mate dan ook dat als ik het niet praktisch ga toepassen dat deze
informatie binnen een maand niet meer te vinden is mijn brein. De focus van leren moet dus wat verschoven worden.

Ik zou niet zeggen dat het proces wat ik tot nu toe heb doorlopen slecht is. Er moet simpelweg meer gebeuren om echt 
profijt te halen uit de stof.

#### Nut 
Laten we één van de principes nemen om het punt over te brengen. Het Open/Closed principe; _open for extension, closed
for modifications_. Dit zorgt ervoor dat men functionaliteit kan uitbreiden zonder het te moeten veranderen. Dit zorgt
dat de code goed uitbreidbaar is. Het alternatief is dat je functionaliteit probeert in te voegen bij al bestaande code.
Je forceert het dus ergens tussen. Het probleem daarmee is dat het erg error-prone is, zowel als voor bestaande als 
nieuwe. Dat willen we natuurlijk voorkomen. Liever het SOLID principe in het achterhoofd, dan koppijn.

### Regulatie
#### Onderwerp 
Het lijkt mij verstandig om de theorie sowieso nogmaals te herhalen. Ondertussen heb ik alweer het gevoel dat ik het 
een en ander ben vergeten. 

Daarnaast, zoals eerder beschreven, heb ik de principes nog niet echt in de praktijk toegepast, niet actief in ieder
geval. Daar moet ik dus mee aan de slag te gaan. Het meest voor de hand liggende optie is de OOSE Casus. Daarnaast
zal ik het ook proberen toe te passen op de volgende projecten die ik tegenkom. 

#### Proces
Naar mijn mening ben ik niet efficient te werk gegaan. De tijd die ik had gereserveerd was minimaal en bleek redelijk
onvoldoende. Ik denk dat het van waarde zou zijn om er intensiever mee aan de slag te gaan; praktijk dus.

#### Nut
De principes kunnen ook als aanknooppunt gebruikt worden met andere software developers om over de kwaliteit
van de software (op eerste gezicht) te kunnen beoordelen. Ze geven een inschatting van de code.

Daarnaast is het belangrijk om te beseffen dat het hier nogsteeds gaat om principes, niet harde regels. Compleet 
SOLID code zou in sommige specifieke gevallen juist slechte uitkomsten bieden. Het is dus van waarde om deze nuance 
op te merken.
